---
contentType: prose
---

# Sonet

Památce Édouarda Dubuse 

Ne vous souvient-il pas d'une existence exquise, 

Au temps joli qui vit fleurir la Pompadour? 

Quand les violons sont partis.

  

Tvé místo v herně Lásky prázdné zůstalo, 

ač karty rozdány k hře nové dávno jsou… 

tvůj abbé schvácen akutní je nervosou 

a sličné markýze je dlouhou chvílí mdlo. 

Dal's hazardně své nyvé srdce do karty 

(ach, příliš, příliš brzo tepat ustalo), 

a mladá markýza, když výhrou zůstalo, 

tvé nespustila už ze svého oka rty – 

a abbé! – ironisoval svým věčným: tral, la, lo – 

mon cher, oh, tes violons sont partis… 

Tvé místo v herně Lásky prázdné zůstalo, 

ač karty rozdány k hře nové dávno jsou, 

tvůj joviální abbé, schvácen nervosou, 

se do zívání dal i s mladou markýzou…
