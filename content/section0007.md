---
contentType: poetry
---

<section>

# Podmořské pralesy se ani nezachvěly

Podmořské pralesy se ani nezachvěly, 

po cestách neschůdných jen táhlý bloudil Vzdech, 

z měst zatopených zvony slabě vodou zněly: 

vše ve tmách zíralo za Zaslíbený Břeh. 

</section>

<section>

Lilie klekaly v své nezprzněné běli, 

půlnoční modlitbu v svých rozmočených rtech, 

a černí delfíni, již na návrších bděli, 

při ohních zmírali v svých němých bolestech. 

</section>

<section>

Až teprv pozdě k ránu, nad břehy když Vyšel 

ta zpěvů zástupů, za slávy korouhví, 

stříbrné pralesy jsem ze sna klekat slyšel 

</section>

<section>

v dalekých vodách moře, v mysech Tajemství… 

A v sadech korálů, jež slabě zrůžověly, 

se černé stíny nedočkavě tísnily a chvěly…

</section>
