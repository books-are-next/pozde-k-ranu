<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













  /*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body style="">
  <h1 id="heading_id_2">Podmořské pralesy se ani nezachvěly</h1>

  <p>Podmořské pralesy se ani nezachvěly,&nbsp;</p>

  <p>po cestách neschůdných jen táhlý bloudil Vzdech,&nbsp;</p>

  <p>z měst zatopených zvony slabě vodou zněly:&nbsp;</p>

  <p>vše ve tmách zíralo za Zaslíbený Břeh.&nbsp;</p>

  <p>&nbsp;</p>

  <p>Lilie klekaly v své nezprzněné běli,&nbsp;</p>

  <p>půlnoční modlitbu v svých rozmočených rtech,&nbsp;</p>

  <p>a černí delfíni, již na návrších bděli,&nbsp;</p>

  <p>při ohních zmírali v svých němých bolestech.&nbsp;</p>

  <p>&nbsp;</p>

  <p>Až teprv pozdě k ránu, nad břehy když Vyšel&nbsp;</p>

  <p>ta zpěvů zástupů, za slávy korouhví,&nbsp;</p>

  <p>stříbrné pralesy jsem ze sna klekat slyšel&nbsp;</p>

  <p>&nbsp;</p>

  <p>v dalekých vodách moře, v mysech Tajemství…&nbsp;</p>

  <p>A v sadech korálů, jež slabě zrůžověly,&nbsp;</p>

  <p>se černé stíny nedočkavě tísnily a chvěly…</p>

  <p>&nbsp;</p>
</body>
</html>
