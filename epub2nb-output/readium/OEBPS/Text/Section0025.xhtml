<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













  /*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body style="">
  <h1 id="heading_id_2">Upír</h1>

  <p>Bylo to v jakési temné krajině&nbsp;</p>

  <p>se zlatou skvrnou luny kdes nahoře za mraky,&nbsp;</p>

  <p>v krajině neznámé, bázlivé, rozplizlé, bez stínu, bez světla,&nbsp;</p>

  <p>kterou jsem nikdy doposud nešel,&nbsp;</p>

  <p>když jsem ho shléď…&nbsp;</p>

  <p>&nbsp;</p>

  <p>Mihl se nízko a tiše nade mnou&nbsp;</p>

  <p>v bledých barvách jemné a staré lithografie.&nbsp;</p>

  <p>Znavený jeho obličej, sličný a bledý,&nbsp;</p>

  <p>na čele se svítilnou očí zelených pod srostlým obočím,&nbsp;</p>

  <p>bázlivé černé oči mé vždy atropinoval…&nbsp;</p>

  <p>Nesl se tiše v páru svých upířích křídel,&nbsp;</p>

  <p>kovově černých a sametných, napnutých v obrovském rámu,&nbsp;</p>

  <p>jež stínily celou oblohu&nbsp;</p>

  <p>a pod jejichž rozmachy prýskaly hvězdy&nbsp;</p>

  <p>bez vzruchu jak žhavý roj pokých, kovových včel,&nbsp;</p>

  <p>z osykového pralesa vichřicí vyplašených…&nbsp;</p>

  <p>Poslední potomek mocných kdys rodů vévodských&nbsp;</p>

  <p>neznámou letěl krajinou&nbsp;</p>

  <p>v návratu od svojich vášnivých, bezděčných milenek,&nbsp;</p>

  <p>na úzkých sevřených rtech&nbsp;</p>

  <p>jich teplé budoucí mateřské mléko a ňader jich krev.&nbsp;</p>

  <p>Bylo to v temné jakési krajině,&nbsp;</p>

  <p>bázlivé, se zlatou skvrnou měsíce,&nbsp;</p>

  <p>kudy jsme doposud nikdy se neplížil,&nbsp;</p>

  <p>když jsem ho shléd'…&nbsp;</p>

  <p>Jeho, posledního suveréna, z mocného kdys tak rodu,&nbsp;</p>

  <p>před nímž se bázní chvěli měšťané, magnáti, králové,&nbsp;</p>

  <p>a jejichž dcerky pak tiché a stonavé&nbsp;</p>

  <p>toužily po něm tajně měsíce, dny…&nbsp;</p>

  <p>Toužily po jeho návštěvě za tichých nocí měsíčných,&nbsp;</p>

  <p>kdy čekaly, až zakryjí jeho peruti horká jich lože,&nbsp;</p>

  <p>až jejich bílým masem proběhne jeho přítomnost&nbsp;</p>

  <p>a až jeho lepkavý, drsný jazyk v bolestném pocitu na ňadrech&nbsp;</p>

  <p>jim zatrhá sladce chorými víčky očí zanícených.&nbsp;</p>

  <p>&nbsp;</p>

  <p>Démone tajemných nocí, nocí se zlatou skvrnou měsíce,&nbsp;</p>

  <p>nocí bázlivých, rozplizlých,&nbsp;</p>

  <p>nocí bez stínu, bez světla,&nbsp;</p>

  <p>se slabými záblesky lascivních primérných pudů na obzoru:&nbsp;</p>

  <p>Ty hrdý a bílý barbare, milenče všeho chorého, bledého,&nbsp;</p>

  <p>bezcitný a zase bázlivý, vznešený šílenče,&nbsp;</p>

  <p>jenž živíš se zbylou vitální silou panenských šťáv,&nbsp;</p>

  <p>stižených dědičnou atrofií,&nbsp;</p>

  <p>symbole dekadence!&nbsp;</p>

  <p>Je brloh, kam přede mnou zalézáš,&nbsp;</p>

  <p>někde snad v černých krajinách Vévodství mého?&nbsp;</p>

  <p>Nevím to –&nbsp;</p>

  <p>ale zdá se mi za nocí tesklivých, popných,&nbsp;</p>

  <p>že duše má dělí se od těla,&nbsp;</p>

  <p>a najednou dostává upíří peruti,&nbsp;</p>

  <p>pod jejichž rozmachy prýskají bez vzruchu hvězdy,&nbsp;</p>

  <p>a krajinou bázlivou, rozplizlou, bez stínu, bez světla,&nbsp;</p>

  <p>se zlatou skvrnou měsíce nahoře kdesi za mraky,&nbsp;</p>

  <p>dává se tichounce v let.</p>

  <p><br /></p>

  <p>… A pozdě pak k ránu až vrací se zmámena&nbsp;</p>

  <p>mystickou orgií –&nbsp;</p>

  <p>a procitá ve všedním parasitu,&nbsp;</p>

  <p>jenž bídně provleče zase den v profaním hluku ulice,&nbsp;</p>

  <p>jak bylo to v prokletém včerejšku&nbsp;</p>

  <p>a bude ve zhnuseném zítřku…</p>

  <p>&nbsp;</p>
</body>
</html>
