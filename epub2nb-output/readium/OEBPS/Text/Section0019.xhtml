<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













  /*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body style="">
  <h1 id="heading_id_2">V ustrašení</h1>

  <p>My ustrašeně šli tím sešeřelým územím,&nbsp;</p>

  <p>jež v léno své jsme kdys tak pyšně přijali;&nbsp;</p>

  <p>vše chvělo se před naším zjevem bázlivým,&nbsp;</p>

  <p>i zvony vzdálené, jež dlouho plakaly.&nbsp;</p>

  <p>&nbsp;</p>

  <p>Třpyt chorých hvězd nám nad hlavami zvolna vybledal,&nbsp;</p>

  <p>a mlha padala v kraj tichý, zpozdilý –&nbsp;</p>

  <p>sbor hlasů neznámých v tmách kdesi bědoval,&nbsp;</p>

  <p>sbor cizích poutníků, již v skalách zbloudili.&nbsp;</p>

  <p>&nbsp;</p>

  <p>• • • • • • • •&nbsp;</p>

  <p>&nbsp;</p>

  <p>Až k ránu na cestu nám svítil už jen Jižní Kříž&nbsp;</p>

  <p>nad městy mrtvými, kde vše se stmívalo,&nbsp;</p>

  <p>a krajina v tmu s námi padala vždy hloub a níž,&nbsp;</p>

  <p>až všecko v bojácnou náladu splývalo.&nbsp;</p>

  <p>&nbsp;</p>

  <p>Jen v dálce kdes a nahoře ve vlažných přívalech,&nbsp;</p>

  <p>jichž teplo mateřské nás jalo, Spřízněná,&nbsp;</p>

  <p>byl den, a vítr v tempu volném nad vysoký břeh&nbsp;</p>

  <p>tam mlýnů větrných pozvedal ramena.&nbsp;</p>

  <p>&nbsp;</p>

  <p>Ty's řekla cos jak dětskou paralelu Života&nbsp;</p>

  <p>s tou obcí zasmušilých mlýnů větrných –&nbsp;</p>

  <p>já k tomu důvěrně připojil glosu z Quixota,&nbsp;</p>

  <p>a tmou zněl bázlivě náš ironický smích…</p>

  <p>&nbsp;</p>
</body>
</html>
