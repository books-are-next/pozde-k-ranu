<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













  /*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body style="">
  <h1 id="heading_id_2">Svou violu jsem naladil co možno nejhlouběji</h1>

  <p>Svou violu jsem naladil co možno nejhlouběji&nbsp;</p>

  <p>a tichý doprovod k ní pozdě za večera pěji.&nbsp;</p>

  <p>&nbsp;</p>

  <p>Hráč náruživý zádumčivých, sešeřelých nálad,&nbsp;</p>

  <p>chci míti pné kouzlo starých, ironických ballad.&nbsp;</p>

  <p>&nbsp;</p>

  <p>A na zděděnou violu svou těm jen, těm jen hraji,&nbsp;</p>

  <p>již k ránu v nocích nejistých do dálek naslouchají…&nbsp;</p>

  <p>&nbsp;</p>

  <p>Mé melodie chtějí míti smutek všeho toho,&nbsp;</p>

  <p>co rostlo, vykvetlo a zrálo marně, pro nikoho.&nbsp;</p>

  <p>&nbsp;</p>

  <p>A míti toho naději a neurčitou něhu,&nbsp;</p>

  <p>co vzklíčiti chce v těžké půdě dalekého břehu,&nbsp;</p>

  <p>&nbsp;</p>

  <p>a míti zvuk, jenž nesmělý, přec jemný, smysly mámí&nbsp;</p>

  <p>jak chvění silných drátů, utlumených sordinami,&nbsp;</p>

  <p>&nbsp;</p>

  <p>a chtějí důvěrnost mít v tichu prodloužených staccat,&nbsp;</p>

  <p>když na nejnižších polohách tmou chystají se plakat…&nbsp;</p>

  <p>&nbsp;</p>

  <p>Na violu svou zděděnou jen tehdy, tehdy hraji,&nbsp;</p>

  <p>když měsíc teprv vyjít má a tma je ještě v kraji,&nbsp;</p>

  <p>&nbsp;</p>

  <p>a vigilie přísná padá za lesy a vodu,&nbsp;</p>

  <p>a krajem velké tajemství jde slavných Božích Hodů.&nbsp;</p>

  <p>&nbsp;</p>

  <p>Mé tenké prsty po strunách vždy nervosně se chvějí,&nbsp;</p>

  <p>když tichý doprovod svůj pozdě za večera pěji…&nbsp;</p>

  <p>&nbsp;</p>

  <p>Svou violu jsem naladil co možno nejhlouběji.</p>

  <p>&nbsp;</p>
</body>
</html>
