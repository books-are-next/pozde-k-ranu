<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">













  /*<![CDATA[*/

  p    {text-indent: 0px; margin: 0px;}
  body.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body style="">
  <h1 id="heading_id_2">Za noci březnové</h1>

  <p>Když k ránu měsíc padal karmínově zarudlý,</p>

  <p>za řeku, jeho zlat kde rozpuštěný tak se chvěl,&nbsp;</p>

  <p>a polibek Tvůj byl ač delikátní, přece jen mdlý…&nbsp;</p>

  <p>v té noci březnové Tvou zahradou jsem pozdě k ránu šel.&nbsp;</p>

  <p>&nbsp;</p>

  <p>A středem záhonů, jež přes noc rudě vzkvetly mi&nbsp;</p>

  <p>já ved Tě znavenou; jen jednoho mi bylo žel:&nbsp;</p>

  <p>proč já tu neměl štěstí býti mezi prvními,&nbsp;</p>

  <p>proč někdo přede mnou již tady vedle Tebe šel?&nbsp;</p>

  <p>&nbsp;</p>

  <p>Tak pozdě bylo… Loutna zmlkla v okně ospalá,&nbsp;</p>

  <p>i známý alt, jenž od večera ji už provázel,&nbsp;</p>

  <p>i za řekou to rozpustilé: trala, tralala…&nbsp;</p>

  <p>i rythmus, cupot, tleskání a chřestot černých skel.&nbsp;</p>

  <p>&nbsp;</p>

  <p>To byla jarní slavnost našich věrných pastýřek,&nbsp;</p>

  <p>– já rozechvěn a zmaten dneska ani nevzpomněl,&nbsp;</p>

  <p>že po pěšinách tančily a podél ztichlých řek&nbsp;</p>

  <p>a jemné měly kadeře a plavé kolem čel.&nbsp;</p>

  <p>&nbsp;</p>

  <p>Za noci březnové Tvou zahradou jsem pozdě k ránu šel,&nbsp;</p>

  <p>za potlesku a cupotu a chřestu černých skel,&nbsp;</p>

  <p>a kteří přede mnou tu šli, těm všem já záviděl,&nbsp;</p>

  <p>i těm, jež, plavé kadeře a modré pentle kolem čel,&nbsp;</p>

  <p>tu dneska prvně tančily při kantilénách nočních cell.</p>

  <p>&nbsp;</p>
</body>
</html>
