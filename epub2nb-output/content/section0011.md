---
contentType: prose
---

# Anaemie

Noc jižní, lhostejná se zastavila zvolna, 

smích smutný, ač tak intimní v svých retech, přec jen smích… 

A fixní idea má, k všemu blahovolná, 

ji zvolna dohání příznačnou chůzí nesmělých. 

Jdou tmavým údolem dědičné Anaemie, 

kde před věky vše vybledlo a vzduch je prořídlý, 

kde měsíc morosní, jenž k ránu vzchází, mdlý je, 

a kudy ať kdo šel, byl jednou pro vždy rovněž mdlý. 

Jdou mlčky… Občas zakašlají starostlivě, 

a vznětlivé, pak zastaví se v mlze průhledné, 

a k Alpám, nahoře jež klečí nehnutlivě, 

nad čelo každá po kradmu svou rukou ruku nadzvedne 

A zase jdou… Žel, s vědomím, že kolem v přítmí 

nic neodkvetlo, nedozrálo jemnou závratí, 

že otec vinen tím, že sebe sladší: přijď mi, 

nic vrátit nemohlo a nemůže a nevrátí.
