---
contentType: poetry
---

<section>

# Měl něhu jejich kroků…

Měl něhu jejich kroků a teplo jejich těl, 

měl karmín jejich retů a feniklový pel, 

když teprv pozdě k ránu vál přes můj Archipel. 

</section>

<section>

U parku za večera je stihl v kruhu stát 

a známou jakous píseň na flétny teskně hrát – 

hrály tak tiše, dlouze, a bílý měly šat. 

</section>

<section>

Pak zřel je tancující do parku… 

Ač do rána je čekal – přec nevyšly již zpět – 

když měsíc nad park vyšel, kdes v dálce začly pět… 

</section>

<section>

Měl něhu jejich kroků a teplo jejich těl, 

když teprv pozdě k ránu vál přes můj Archipel, 

kdy měsíc dlouho chvěl se, něž do vln zacházel.

</section>
